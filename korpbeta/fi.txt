
<!-- Tilastojen laskeminen usean piirteen perusteella 2016-03-18 -->

Tässä Korp-laboratoriossa on nyt testikäytössä Korpin päivitetty
versio, jossa haun tilastotuloksen voi laskea useamman kuin yhden
piirteen (sanan tai tekstin ominaisuuden) perusteella. Lisäksi on
korjattu joitain vikoja.

Jos jokin aiemmin toiminut ominaisuus ei toimi tai jos huomaat muita
vikoja, ilmoita niistä <a
href="https://elomake.helsinki.fi/lomakkeet/56593/lomake.html"
target="_blank">Korp-palautelomakkeen</a> kautta.


<!-- Trendidiagrammin tarkentaminen ja paikannimikartta 2016-01-25 -->

Tässä Korp-laboratoriossa (eli Korp betassa) on nyt testikäytössä
Korpin uusi versio, jossa on kaksi merkittävää uutta ominaisuutta:

* **Trendidiagrammin tarkentaminen** päivien tasolle niillä
  aineistoilla, joissa on ajoitustiedot päivän tarkkuudella.

* **Kartta**, jossa näkyy paikkoja (kaupunkeja, kuntia, kyliä), joiden
  nimet esiintyvät hakutuloksessa. Korp tulkitsee paikannimiksi kaikki
  erisnimet, jotka löytyvät paikannimiluettelosta, vaikka ne tekstissä
  olisivatkin esim. henkilönnimiä. Kartassa näkyy toistaiseksi vain
  Suomen ja Ruotsin paikkoja.

Lisäksi joitain bugeja on korjattu.


<!-- Nimiluokittelu ja haun rajaaminen 2015-08-28 -->

Tässä Korpin beta-versiossa (eli ”Korp-laboratoriossa”) on nyt
kokeiltavana kaksi uutta ominaisuutta:

* **Nimiluokittelunäkymä** näyttää 30 yleisintä henkilön-, paikan-,
  organisaation- ja muuta nimeä, jotka esiintyvät niissä *teksteissä*
  (dokumenteissa), joista löytyi hakuosumia. Nimiluokittelu toimii
  tällä hetkellä vain FinnTreeBank 3- ja Suomi24-korpuksilla. Nimet on
  eristetty ja luokiteltu koneellisesti.

* **Haun rajaaminen**: Yksinkertaisessa haussa on mahdollista rajata
  varsinainen haku niihin virkkeisiin, kappaleisiin tai teksteihin,
  jotka sisältävät annetut sanat missä järjestyksessä tahansa.
  Rajaussanat voivat olla perus- tai taivutusmuodossa. Lainausmerkkien
  sisällä (`"`&hellip;`"`) olevien sanojen täytyy olla tekstissä
  peräkkäin, ja tähti `*` lainausmerkkien sisällä tarkoittaa mitä
  tahansa yksittäistä sanaa. Konkordanssinäkymässä ovat korostettuina
  vain varsinaisen hakulausekkeen osumat. Haun rajaaminen ei
  nykyisellään vaikuta nimiluokittelun tulokseen.


<!-- Korpin pääasennus päivitetty uuteen versioon 2015-04-30 -->

[Korpin pääasennus](https://korp.csc.fi/) on nyt päivitetty uuteen
versioon (Korp 4.0). Tämä Korpin beta-versio
([https://korp.csc.fi/beta/](https://korp.csc.fi/beta/)) jatkaa Korpin
uusien ominaisuuksien ja korjauksien testialustana.


<!-- Uusi Korp lopputestausvaiheessa 2015-04-17 -->

Tässä uudessa Korp-versiossa ovat viimein mukana kaikki vanhan Korpin
ominaisuudet, ja [Korpin pääasennus](https://korp.csc.fi/) päivitetään
uuteen versioon piakkoin.

Sanakuva toimii kuitenkin toistaiseksi vasta muutamalla korpuksella.
Sanakuvatietokannan päivittäminen kaikkien korpusten osalta vie
muutaman viikon.

Korpusvalikossa HS.fi on siirretty kansioon
”Internet-keskusteluaineistoja” ja LAS2 ja ICLFI kansioon
”Suomenoppijoiden kieltä”.

Jos jokin aiemmin toiminut ominaisuus ei näytä toimivan, ota yhteyttä
[Korp-palautelomakkeen](https://elomake.helsinki.fi/lomakkeet/56593/lomake.html)
kautta.


<!-- Uusi Korp-versio betatestausvaiheessa 2015-02-10 -->

Uuden Korpin uusia ominaisuuksia ovat mm. tämä **uutistoiminto** ja
kahden hakutuloksen vertailu.

Jotkin [vanhan Korp-version](https://korp.csc.fi/) ominaisuudet eivät
vielä toimi: mm. hakutulosten lataaminen, sanakuva ja korpusten
lisätietolinkit.

Uusi Korp korvaa vanhan, kun kaikki vanhan ominaisuudet on saatu
mukaan uuteen versioon.
